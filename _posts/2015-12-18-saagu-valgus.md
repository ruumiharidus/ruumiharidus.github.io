---
published: true
layout: lesson
image: /images/
description: Disaini meeleolu loov lamp
---



<section class="section-bang">
### !

vanus: 				| gümnaasium
kestus: 			| min. 2 x 45 min
vorm: 				| arutelu, katsed, loovtöö
nõuab eeltööd:		| jah
vajalikud vahendid:	| erinevad valgustid, materjalid
seotud õppeained:	| füüsika, bioloogia, psühholoogia
seotud teemad:		| valgus, elekter
boonus:				| efektne näitus

#### Ülesande kirjeldus


#### Tunni ettevalmistus (õpetajale)


</section>

<section class="section-question">
### ?

#### Taustaks õpetajale


#### Ülesande käik

Ülesanne algab pimedas ruumis. Tegu võib olla mõne igapäevase klassiruumiga või selleks ülesandeks valitud muu ruumiga (näiteks saal, kohvik, raamatukogu vm). Erinevalt tavapärasest sisenevad õpilased seekord aga pimedusse (lambid on kustutatud, kardinad või aknakatted ette tõmmatud. Kui kõik on endale hämaras koha leidnud, suletakse ka uks. Kuidas tundub igapäevane ja tuttav keskkond pimedas? Milline on meeleolu?

Peale väikest arutelu ja muljetamist lülitab õpetaja sisse ühe mitmest lambist, mille ta on ruumi varem valmis pannud (vt ettevalmistus). Kas meelolu muutus? Kuidas? Millised tunded, mõtted, seosed tekivad? Kas õhustikku võiks võrrelda mõne kirjandus- või filmižanriga? Või mõne teist sorti ruumiga (kunstigalerii, teatrilava, elutuba vm)? Miks? Kuidas mõjutab valgus ruumielamust?

Õpetaja kustutab lambi ja lülitab sisse järgmise. Arutletakse samu küsimusi, võrreldakse uut valgustust eelmisega. Leitakse meeleolu loomiseks olulised komponendid (valguse tugevus ja värv, suund, lambivarju kujundus jm).

Korratakse sama kõigi ruumi varutud lampidega, sh ka ruumi tavalise valgustusega. Milline valguslahendus meeldis kõige enam või oli kõige mõjusam? Miks? Milliseid põnevaid valguslahendusi on veel nähtud-kogetud?

Tavapäraselt valgustatud ruumis on hea uurida ka kõiki eelnevalt katsetatud lampe ja nende disaini. Mille poolest need erinevad? Mille poolest sarnanevad? Mis on nende funktsioon (laualamp / töölamp, meeleolu loomine vm)?

Lisaks vaadatakse näiteid slaididelt: tutvutakse kuulsate valgustitega ja valgustidisaini põhimõtetega, valgusallikatega ja valguse omadustega.

Peale sissejuhatust asuvad õpilased oma lampi kujundama. Töötada võib nii üksi kui paaris. Visandi loomiseks on hea, kui õpilastel on võimalus eksperimenteerida erinevate materjalidega (paberid, tekstiilid, kiled, puit jne). Valgusallikana võib katsetamise käigus kasutada käepärast: näiteks taskulampi või telefoni. Selles faasis on oluline anda õpilastele aega tutvuda erinevate materjalide omadustega (milline on nende vastastikmõju valgusega ja kuidas neist valgustit ehitada). Seejärel võib ühiselt või paarides omavahel arutleda, mida katsete käigus märgati ja mis köitis.

Lambi kujundamise juurde asudes võiksid õpilased valida ühe meeleolu tähistava märksõna, millest nad püüavad lambi meisterdamisel lähtuda. See võib olla näiteks: õdus, võimas, sillerdav, hirmutav vmt. Eesmärk on meisterdada valgusti, mis looks ruumis sellise meeleolu. Julgemad võivad proovida lähtuda ka mõnest päris elu olukorrast - näiteks romantiline õhtusöök või poliitiline debatt, või veelgi julgematele, poliitiline õhtusöök või romantiline debatt - kuidas luua tabav valguslahendus sellistele hetkedele? Seega seisneb ülesande väljakutse pingutuses mõelda mitte ainult objekti (lambi) väljanägemisele, vaid ka sellest lähtuva valguse poolt loodavale keskkonnale.

Idee- ja tootearendus on tegelikult pikad ja põhjalikud protsessid. Kooliski tasub selleks ülesandeks aega varuda, kuna tulemus peab olema professionaalne: ohutu elektrivõrku lülitada, valgustina toimiv (valgustab, on vastupidav ese) ja ideeliselt läbimõeldud ning terviklik (autori püüdlus - lähtekohaks valitud meeleolu või märksõna - on lambis ja valguslahenduses äratuntav).

Valminud valgustitest on kindlasti efektne kujundada näitus - selleks võib ideaalselt sobida mõni muidu pimedavõitu koridor. Näitusekujundus ehk otsused, kuidas iga lamp välja panna, nii et selle mõju oleks suurim, kuid teisi lampe liialt ei segaks, on paras pähkel. Siin on hea harjutada kuraatori tööd - selle ülesande võib endale saada üks konkreetne õpilane või väike rühm.


</section>

------

<section class="section-dots">
### ...

#### Põhimõisted ja/või võtmesõnad


#### Hindamine


[Prindi töölehed]({{ site.baseurl }}/assets/documents/hello.pdf)
[Prindi ülesanne](){:class='do-print'}
[Tagasiside]({{ site.baseurl }}/assets/documents/hello.pdf)
</section>


<section class="section-background">
### ...

#### Lisavõimalused / alternatiivid


[Kattuvus riikliku õppekavaga (.pdf)]({{ site.baseurl }}/assets/documents/hello.pdf){:class='national-pdf'}
</section>
