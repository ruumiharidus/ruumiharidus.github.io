---
layout: lesson
title: Kooliruum on koolirõõm
description: "Oma koolimaja põnevat kohta tutvustav liikuv gif-pilt"
image: "/images/kooliruum-on-kooliroom.jpg"
published: true
---





<section class="section-bang">
### !

vanus: 				| II ja III kooliaste, gümnaasium
kestus: 			| 45 min
vorm: 				| loovprojekt
eeltöö:				| -
vajalikud vahendid:	| fotokas, internetiühendus või pilditöötlusprogramm
seotud õppeained:	| arvutiõpetus
boonus:				| ei vaja ettevalmistust, füüsiline tegevus

#### Ülesande kirjeldus
Koolimaja heas või põnevas kohas lavastatav ja pildistatav liikumine, millest pannakse kokku väike gif-animatsioon. Ülesanne pärineb Kooliruum’16 loovtööprojektist.

#### Ettevalmistus
Tund ei vaja ettevalmistust. Ülesande tegemiseks on vajalik fotoaparaat (väga hästi sobib ka pildistav telefon) ja internetiühendus või pilditöötlusprogramm.

</section>

<section class="section-question">
### ?

#### Taustaks õpetajale
Ülesande esimese osa eesmärk on panna õpilased mõtlema oma koolihoone eripärale ja erinevatele kohtadele selles ning valima võtteplatsi gifi tegemiseks. Leida tuleb äge koht, mida oma koolimajast tervele Eestile tahaksite näidata. See ei pruugi sugugi olla kooli kõige ilusam ruum (mis ilu üldse on?). On isegi tore, kui tegu pole kõige esimese ja ootuspärasema valikuga. Näiteks hiiglaslikus Kumu kunstimuuseumi hoones Tallinnas on üks eriti põnev koht ühe tagumise trepi alune tühimik, kuhu pugedes kajab terve ruum kuidagi hoopis teistmoodi. Sellist huvitavat kohta juba näitaks külalisele!

Milline põnev nurgatagune või avarus või kõrgus või pugerik või trepipealne või -alune valida võtteplatsiks? Milline koht teie koolist väärib maailmale näitamist ja sobib teie tiimile võrdväärseks taustaks?

#### Ülesande käik
Õpetaja selgitab ülesannet, näidetena vaadatakse liikuvaid gif-pilte (vt nt neid, mis on toodud allpool).

Õpilased töötavad 3- või 4-liikmeliste rühmadena. Esimene ülesanne on leida üles koolimaja hea, põnev või iseloomulik koht. Otsitav paik võib asuda ka õues, koolihoone ees, taga või küljel (nt uhke välitrepp). See, et kooli nimi jääks pildile ei ole üldse oluline. On isegi palju põnevam, kui valminud gif-i vaataja tähelepanu ei tõmba silt, vaid ruum ise ja selle eripära.

Õpetaja saab julgustada rühmade arutelu sellest, mille poolest erineb teie koolimaja teistest koolidest, milliseid erinevaid ja erilisi paiku võib teie koolimajast leida ning mis see on, mis need kohad eriliseks teeb. Siin ei pea kartma, et puudu jääb tarkusest nimetada ehitusaastaid või -stiile – need ei ole praegu olulised. Hoopis huvitavam on püüda enda jaoks tabada see, mis on vormiliselt põnev: mõni kõrgus ja avarus? Midagi kitsast? Mõni kaldpind? Miski mitmetahuline, eri tasanditega, nõgusalt või kumeralt kaarduv, jõuline, embav, peitust mängiv?

Ülesande teine osa on väljakutse loovusele. Kuidas inimesed pildil liikuma panna? Kuidas asetsevad nad väljavalitud ruumis? Kuidas oma asendit või asukohta muudavad, et sellest saaks liikuva gifi kokku panna? Miks just selline liikumine?

Meenutage vaadatud gif-pilte. Kindlasti teavad õpilased ise üksteisele toredaid eeskujusid näidata. Internetist leiab üht-teist asjakohast märksõnaga *stop motion*. Kui mõtted lähevad väga kõrgelt lendu – või vastupidi, ei taha hoogugi võtta – on abiks meeldetuletus, et toreda gifi saab ka äärmiselt lihtsate liikumistega:

+ näiteks võivad inimesed olla paigal, asukohta (omanikku) vahetavad hoopis kindad (mütsid, pusad, ...)
+ hüppe pealt tehtud pildid, kui need järjest jooksma panna, paistavad nagu inimene hõljuks õhus
+ lihtsa aga mõjuva ruumilise efekti saavutab perspektiiviga: keegi liigub kaamerast eemale või kaamerale lähemale

Mõtteid saab kiiresti järele proovida: järjest tehtud fotode liikuva-pildi-efekti näeb ka fotokaameras või telefonis vaatamise režiimil kiiresti pilte vahetades.

Ülesande kolmas, viimane osa on tehniline teostamine. Proovige hakkama saada minimaalse arvu piltidega – lühike ja lööv on meeldejääv! Vaimustava gifi saab kokku panna ka ainult kahest pildist (mõne rohkemaga on jällegi lihtsam liikumist edasi anda).

Fotodest gifi tegemiseks on mitmeid netipõhiseid tasuta tööriistu (otsingusõna: *free online gif maker*). Proovi näiteks seda: [gifmaker.me](http://gifmaker.me)

![gif-1.gif]({{site.baseurl}}/images/gif-1.gif)
![gif-2.gif]({{site.baseurl}}/images/gif-2.gif)
![gif-4-ArchDaily.gif]({{site.baseurl}}/images/gif-4-Archdaily.gif)
ArchDaily kollektiivi gif-animatsioonina teostatud pilt. Allikas: www.archdaily.com
{:.caption}
<iframe src="https://player.vimeo.com/video/18991085?byline=0&portrait=0" frameborder="0" allowfullscreen></iframe>

</section>

------

<section class="section-dots">
### ...

#### Põhimõisted, võtmesõnad
tantsuline liikumine, nüüdistants, arhitektuur, *stop-motion* animatsioon, stsenaarium

#### Hindamine

+ õpilane on järele proovinud palju erinevaid asendeid paljudes kohtades
+ õpilane on olnud asendite väljamõtlemisel loominguline
+ õpilane oskab oma kogemust (nt asendist tulenevaid tundeid, ruumi ja asendi koosmõju) huvitavalt analüüsida
+ õpilane oskab loominguliselt tegutsedes olla lugupidav keskkonna ja teiste suhtes ning tegutseda ohutult

[Prindi ülesanne](){:class='do-print'}
[Tagasiside]({{ site.baseurl }}/assets/documents/hello.pdf)
</section>


<section class="section-background">
### ...

#### Lisavõimalused, alternatiivid
+ Lühem versioon: tegutseda väiksemal alal (nt ainult klassiruumis), iga õpilane leiutab etteantud ajaga (nt 10 min) ühe põneva poosi. Kõik tegutsevad samaaegselt.
+ Pikem versioon: tegutseda suuremal alal, nt terves koolimajas, proovida järele paljusid võimalusi, esitleda ja vaadata tulemusi üheskoos (nt ekskursiooni, fotoseeria vormis).
+ Nagu ka videoklippidest näha, saab efektsed pildid nt ühevärviliselt või lihtsalt värviliselt riietudes. Riietust teadlikult valides ja kadreeringut planeerides on võimalik ülesande teine osa (tulemuste esitlemine) teostada läbimõeldud foto- või videoprojektina (esitada tehtu fotona, liikuva gif-pildina või videoklipina).

#### Riiklik õppekava ja lõiming
Vaata või laadi alla pdf ülesande kattuvuse kohta RÕK teemadega ja lõimimise võimalustest.

</section>
