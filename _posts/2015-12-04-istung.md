---
layout: lesson
title: Istung
description: "Käed-külge uurimus klassiruumi erinevatest kujundustest"
image: /images/istung.jpg
published: true
---



<section class="section-bang">
### !

vanus: 				| gümnaasium
kestus: 			| 45 min
vorm: 				| arutelu, füüsiline tegevus
eeltöö:				| -
vajalikud vahendid:	| harilik klassiruumi sisustus (eelkõige toolid)
seotud õppeained:	| ühiskonnaõpetus, terviseõpetus
seotud teemad:		| kodanikuühiskond
boonus:				| ei vaja ettevalmistust

#### Ülesande kirjeldus
Rollimäng, mille käigus lavastavad õpilased erinevaid igapäevaseid ühise arutelu stsenaariume. Klassiruumi toole ja laudu ümber paigutades loovad õpilased stsenaariumidele vastavad ruumilised lahendused, proovivad need järgi ning arutlevad, kuidas toolide – ja seeläbi inimeste – paigutus ruumis nende kogemust ning osalust mõjutab.

#### Tunni ettevalmistus (õpetajale)
Valida välja stsenaariumid, mida õpilased koolis läbi mängima hakkavad ja tutvuda nende kohta käivate ruumiliste näidetega ruumihariduse õppematerjalde hulgas, vajadusel otsida lisaks näiteid.

</section>

<section class="section-question">
### ?

#### Taustaks õpetajale
Ülesande käigus kogevad õpilased, kuidas väikeste ruumiliste muudatustega saab ühte tüüpi ruumi erinevatele vajadustele vastavaks ümber korraldada. Teemad, mida käsitletekse: kuidas ruum mõjutab seal toimuvat tegevust (takistab või aitab kaasa), kuidas ennast ruumis kehtestada, kuidas korraldada ruum nii, et see oleks seal toimuva sündmuse huvides kõige kasulikum. Võimalus analüüsida väljakujunenud ruumikasutusviise (nt. parlament, kohus, nõupidamine) ja neid ise katsetades järgi proovida, mis lahendused töötavad paremini ja mis halvemini. See annab õpilasele võimaluse ise end ümbritseva ruumi kujunduses kaasa rääkida ning oskuse siduda erinevaid tegevusi sobivasse ruumi paigutada. Lisaks planeerimine ja töö korraldamine (kas kõigepealt visandataks emõtteid või hakataks ekohe laudu nihutama, kellele jääb viimane sõna laudade ja toolide paigutuses).

#### Ülesande käik
Õpilased jagunevad rühmadesse ning tõmbavad endale loosiga ühe stsenaariumi. Rühma ülesanne on meenutada, millisena on nad oma stsenaariumi päris elus näinud ning korraldada klassiruum ümber nii, et toolide-laudade paigutus sobib etteantud stenaariumiga. Kõigepealt räägivad rühmad omakeskis läbi, kuidas klass ümber korraldada – seejuures on palju abi visandamise võimalusest. Kui kõigil rühmadel on kavand olemas, alustatakse ühest rühmast, kes osaleb ise ja juhendab teisi klassiruumi ümbertõstmises. Seejärel tõmbavad kõik õpilased taas loosi, seekord annab see neile isikliku rolli parasjagu käsilolevas stsenaariumis. Õpilased võtavad oma kohad ning mängitakse läbi katke stsenaariumist (arutelu teema võib valida nt päevakajaliste teemade hulgast). Läbimänguks võib arvestada 5-10 minutit ehk parasjagu, et rollitäitjad oma rolli saaksid proovida. Seejärel arutatakse üheskoos, kuidas mõjutas istekohtade paigutus õpilaste enesetunnet ja kogemust ning kui aktiivse või passiivse osalejana end tunti. Sama korratakse kõigi stsenaariumidega.

Stsenaariumid:

- Parlamendi istung (1 esimees ehk spiiker, 1 kõneleja ehk nt hääletuse teema tutvustaja, 1 kõige kaugemast pingist vahelesegaja, 1 esipingist selgituste küsija, 1 tähelepanematu ehk oma asjadega tegeleja, parlamendisaadikud)
- Küla- või asumiseltsi nõupidamine (2 kokkukutsujat ehk teema tutvustajat eesmärgiga kõik saada arvamust avaldama, osalejad)
- Paneeldiskussioon / Arvamusfestival (4 arutlejat, 1 poleemilise küsimuse esitaja, publik)
- Poliitiline debatt või väitlus (2 väitlejat, 1 moderaator, publik)
- Kohtuistung (kohtunik, kohtualune, süüdistaja, kaitsja, …)

</section>

------

<section class="section-dots">
### ...

#### Põhimõisted, võtmesõnad
keskonna mõju inimesele, ruumi roll sündmustes, ruumilised võimalused

#### Mida ülesande puhul hinnata?
+ õpilane saab stenaariumist aru
+ õpilane oskab klassiruumi stenaariumile vastavalt ümber korraldada
+ õpilane suudab arendada rollimängu vastavalt stenaariumile
+ õpilane oskab hinnata, kas pakutud ruumikorraldus sobis stenaariumi läbimängimiseks

[Prindi töölehed]({{ site.baseurl }}/assets/documents/hello.pdf)
[Prindi ülesanne](){:class='do-print'}
[Tagasiside]({{ site.baseurl }}/assets/documents/hello.pdf)
</section>


<section class="section-background">
### ...

#### Lisavõimalused, alternatiivid
Mängida läbi sarnasel teemal stenaariumid, mis erinevad üksteisest nüansside poolest nt. koosolek:
1. ümarlaud, kus soovitakse saavutada konsensus,
2. koosolek kahe osapoole vahel, kes soovivad vastanlikku asja,
3. aruande ettekandmise koosolek jne

[Kattuvus riikliku õppekavaga (.pdf)]({{ site.baseurl }}/assets/documents/hello.pdf){:class='national-pdf'}
</section>
